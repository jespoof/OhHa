OhHa
====
Reseptivarasto

Kadotitko taas kerran paperilautasliinaan kiireessä kirjoitetun perunagratiinireseptin? Läikytitkö mustikkakiisseliä isoisoäitisi salaisen kakkureseptin päälle, ja nyt et enää saa selvää kuinka monta minuuttia kakkupohjan pitäisi paistua uunissa? Tämä ei voi jatkua näin! Onneksi on RESEPTIVARASTO!

Reseptivarasto on tarkoitettu kotikokille, joka on kyllästynyt vekslaamaan paperisten reseptien kanssa, jotka aina vain katoavat ja muuttuvat lukukelvottomiksi erinäisten ainesten läikkyessä niiden päälle. Reseptivarasto on tietokoneohjelma, jossa kaikki keksimäsi pirtelö- ja maksalaatikkoreseptisi säilyvät seuraavillekin sukupolville (ohjelman toimivuutta tulevaisuuden käyttöjärjestelmissä ei taata). Jokaiseen reseptiin tarvitsee vain kirjata nimi, ruokalaji (aamiainen/lounas/päivällinen/pikkupurtavaa/jälkiruoka), ainesosat ja tietenkin ohjeet. Ohjelma listaa reseptisi ruokalajin mukaan. Eikä siinä vielä kaikki! Voit myös etsiä reseptiä nimen tai ainesosien mukaan!

Vihdoin voit olla varma siitä, että rakkaat reseptisi eivät katoa enää KOSKAAN! (Varoitus! Erityisesti nestemäisten ainesten kaatuminen tietokoneelle voi aiheuttaa reseptien katoamista.)
